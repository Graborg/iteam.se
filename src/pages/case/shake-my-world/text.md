En kombination av Facebook, datingsajt och en aktivitetssajt.

Shake My World anlitade Iteam för att bygga en helt ny sorts webbplats för internetdejting. Idén var att kombinera ny teknik med ett nytt synsätt på dejting som efterliknar det sätt människor träffas i verkligheten. Resultatet blev en kombination av Facebook, en traditionell dejtingsajt och en aktivitetssajt. Stort fokus har lagts på att förenkla alla moment för användarna och ge medlemmarna en känsla av att det händer saker i realtid på webbplatsen. Det mesta av informationen kan medlemmarna själva ändra direkt där den visas – inga krångliga ändringsformulär behövs. Även uppladdning av bilder har förenklats och byggts på samma sätt som uppladdning på Facebook med automatisk funktion för att kunna beskära och skala om. Iteam ansvarade både för den tekniska utvecklingen samt konceptutveckling. Den kommunikativa plattformen och grafiska formen togs fram av Great Works. Shake My World är utsedd till Sveriges bästa dejtingsajt och har legat på Internet Worlds Topp 100 lista de senaste tre åren.