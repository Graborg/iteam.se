## Tomsradio som blev Radical FM

### Världens första individuellt streamade internetradio

Kring millenieskiftet kom entreprenören och radiolegenden Tom McAlevey till Iteam med en dröm. Den var att utveckla en radiostation på nätet som kunde kombinera det bästa från två världar - att ta det etablerade konceptet radio till internet och samtidigt utnyttja möjligheterna till personliga och individuella stationer. Resultatet blev Tomsradio där Iteam ansvarade för att välja rätt tekniska lösningar, utarbeta konceptet tillsammans med formgivare och användarexperter och ta fram en framgångsrik prototyp.

Efter ett års arbete var projektet klart för sin officiella lansering. Betaversionen av tjänsten som fick namnet Tomsradio hade spritt sig och var mycket omtyckt bland både lyssnare och journalister. IDG skrev en lång hyllning till tjänsten som de benämnde 'Den bästa radiostationen i världen'. Läs gärna IDG:s artikel från 2002.

Timingen för lanseringen av projektet visade sig dock tyvärr bli mycket ogynnsam. Den sammanlagda effekten av 11:e september och dotcom-kraschen blev stor för både skivbolag och investerare och tjänsten fick stängas ner i väntan på bättre tider. Nu, tio år senare har projektet åter fått liv och går nu under namnet Radical FM. Även denna gång har Iteam lett utvecklingen av tjänsten som ger användarna möjlighet att själva kunna sända radioprogram och för ladda upp egenproducerad musik utan krav på distributionsavtal.

Under projektets utvecklingsfaser har Iteam fungerat som beställarstöd för kunden, samt som projektledare och teknisk mentor för produktionsteamet som finns i Rumänien. ”Att använda Iteam som beställarstöd och teknisk lead ger oss det bästa av två världar – teknisk kvalitet och innovation i världsklass till väsentligt lägre pris.” berättar Tom McAlevey, grundare och VD i den amerikanska startupen Radical.FM.