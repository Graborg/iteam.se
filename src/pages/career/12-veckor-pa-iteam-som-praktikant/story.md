![Image](http://www.iteam.se/content/images/ovrigt/elisabeth.jpeg)
#### 12 veckor på Iteam som praktikant!
En vecka efter att ha gjort min sista arbetsdag här på Iteam tänkte jag försöka mig på att sammanfatta dessa lärorika veckor på företaget.

Men först - här kommer en kort presentation om praktikanten/författaren. Jag heter Elisabeth och 26 år gammal. Pluggar [Applikationsutveckling.NET](http://www.plushogskolan.se/Utbildning/Utbildningar/Applikationsutvecklare.aspx), en YH-utbilning på Teknikhögskolan i Liljeholmen. Innan jag började utbildningen hade jag aldrig skrivit en rad kod i hela mitt liv, så jag började i princip från scratch med att skriva.

Under utbildningen varvas kurser med LIA (Lärande i Arbete), en variant av praktik där tanken är att man som elev ska få en inblick hur det kan se ut på en arbetsplats samt att få chansen att testa sina nya kunskaper. Och nu, efter ca en termin med kurser var det dags att ge sig ut på LIA och få ett smakprov på hur en programmerare jobbar hos Iteam.

Hos Iteam har jag i princip varit som en i teamet, även om det skiljde sig eoner kunskapsmässigt mellan dem och mig. Men som praktikant är man ju trots allt där för att lära. Och lärt mig har jag! Hade turen att få sitta med på två vitt skilda projekt och ta mig an lite olika uppgifter i både front- och backend. Jag har även fått delta i dailys med kunder, varit med på retrospektives och planeringar och såklart fått koda!

Här kommer en liten summering av vad jag har lärt mig under min tid:

* Det finns mycket annat runt själva programmeringen som en utvecklare måste göra; planering, möten, sprintreviews,tidsrapportering, etc.
* Skillnaden mellan olika projekt kan vara stor. De kan ha mer eller mindre javascript, olika CMS, plugins,etc.
* Att skriva ett test till en funktion kan vara minst lika meckigt som att skriva själva funktionen.
* Att ge sig på att skriva en recursion kan vara lätt huvudvärksframkallande.
* Man blir aldrig fullärd. Google is your friend.
* Programmerare kan vara väldigt sociala och roliga. Stort tack till Iteam för att de spräckte min fördom. :)

För mig som student har LIA:n varit ovärderlig, för det finns mycket man lär sig på arbetsplatsen som skolan inte lär ut (se alla summeringspunkter ovan). Och framförallt kommer inte arbetslivet att kännas som en chock när man ger sig ut i den efter skolan.

Det har kort sagt varit en härlig tid med härliga (och extremt kunniga) människor. Ett stort tack till hela Iteam-gänget!

// Elisabeth, student på Teknikhögskolan