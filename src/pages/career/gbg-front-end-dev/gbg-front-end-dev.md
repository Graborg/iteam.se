Iteam startar i Göteborg, var med och starta vårt första utvecklingsteam!

Iteam hjälper företag att förändras och skapa nya intäktskällor genom digitalisering och automatisering. Vi jobbar enbart agilt. Tillsammans går vi in med strategisk rådgivning, systemutveckling, projektledning och UX, allt med fokus på att hjälpa våra kunder med det vi gillar bäst; teknik.

För att maximera värdet för varje kund arbetar vi aktivt för att sätta ihop team med så varierande och kompletterande bakgrund som möjligt – oavsett om det gäller kön, personlighet, födelseland, social bakgrund eller utbildning.

På Iteam har vi stort utbyte av varandra. Vi har kul tillsammans och tar hand om varandra både dagligen, i löparspåret, på spelkvällar och vid andra speciella tillfällen. Vi lär oss ständigt nya saker av varandra, antingen genom utbyte inom projekt, på måndagsfrukosten eller på vår gemensamma Kodlunch på fredagar.

## Din roll

Du kommer att vara en av de första på Göteborgskontoret och därmed också vara med när vi bygger upp verksamheten här. För att lära känna Iteam och få utbyte av alla våra kollegor kommer vi regelbundet hänga på Stockholmskontoret.

Vi är oftast 3-7 personer från Iteam i ett projekt men vi jobbar alltid nära beställaren och ofta tillsammans med utvecklare från kunden. Som utvecklare jobbar du tillsammans det övriga teamet och en Tech Lead som stöttar dig i arbetet och är bollplank vid diskussioner. Du är van att jobba agilt och kommunicera mycket med övriga projektmedlemmar.

## Du behöver kunna

* HTML/CSS
* React.js
* ta enklare designbeslut
* jobba i team :)
* ta till dig ny kunskap 
* lyfta blicken och se ett systems nytta i det större sammanhanget
* behärska svenska och engelska i tal och skrift

## Gärna med erfarenhet av

Ingen kan allt, men om du kan något av det här så är du i gott sällskap och kommer att tillföra något extra. Kanske kan du något vi inte ens visste att vi behövde? Surprise us :)

UX/UX-design, React native, Redux, något backendspråk (t ex Node.js, .NET, Python, Go, Java), automatisk testning, verktyg för automatisering (något av Docker/Gulp/Grunt/Make/Vagrant), AI/machine learning, Big Data, e2e-testning med tex Selenium, Elastic Search, Erlang/Elixir, hårdvarunära programmering (Embedded/IoT), native mobilutveckling.

## Teknikaliteter

**Några av våra kunder**: Taxi Stockholm, Vimla, Swedbank, Läkare utan Gränser, Alcro Beckers, Scania, SoundIdeas, Spotify, Sveriges Bagare och Konditorer, Trygghetsrådet.

**Anställningsform**: Tillsvidareanställning. 6 månaders provanställning, sedan fast anställning.

**Plats**: Göteborg.

**Start**: Omgående.

**Ansökan**: Ansök genom att maila ditt CV, personligt brev och gärna en länk till ditt GitHub-konto till [front-end-dev-gbg@iteam.se](mailto:front-end-dev-gbg@iteam.se).

**Frågor**: Till Johanna Månsson Grahn, Regional Manager. 073-402 91 12.
