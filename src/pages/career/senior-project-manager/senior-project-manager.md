Iteam hjälper företag att förändras och skapa nya intäktskällor genom digitalisering och automatisering. Vi jobbar enbart agilt. Tillsammans går vi in med strategisk rådgivning, systemutveckling, projektledning och UX, allt med fokus på att förändra våra kunders verksamhet med hjälp av det vi gillar bäst; teknik. Vi är oftast hemma i våra bekväma och snygga lokaler i Vasastan där kunderna gärna hälsar på. Men vi åker också ut och jobbar tillsammans, hos våra kunder.

För att maximera värdet för varje kund arbetar vi aktivt för att sätta ihop team med så varierande och kompletterande bakgrund som möjligt – oavsett om det gäller kön, personlighet, födelseland, social bakgrund eller utbildning.

På Iteam har vi stort utbyte av varandra. Vi har kul tillsammans och tar hand om varandra både dagligen, i löparspåret, på spelkvällar och vid andra speciella tillfällen. Vi lär oss ständigt nya saker av varandra, antingen genom utbyte inom projekt, på måndagsfrukosten eller på vår gemensamma Kodlunch på fredagar.

## Din roll

Du arbetar tillsammans med kunden för att hjälpa dem identifiera sin digitala potential och prioritera samt planera sina resurser och budget, i linje med deras övergripande affärsmål. Tillsammans med resten av teamet - bestående av affärsutvecklare, tekniska rådgivare, utvecklare och UX:are - ansvarar du för utveckling av koncept, MVP:er, produkter och tjänster, som levereras i form av ex. API:er, appar eller webbar. Du hjälper och stöttar teamet i vardagen, samt håller i utvärdering, kvalitets- och processförbättringar för uppdraget. Du jobbar nära vår utvecklingschef för att skräddarsy det perfekta teamet - allt i syfte att maximera värdet vi tillför i våra uppdrag.

## Du behöver kunna

* kommunicera på ett otvunget och tydligt sätt, både internt och externt.
* bygga långsiktiga relationer.
* sätta dig in i kunders affär.
* driva förändring och agila uppdrag.
* stötta kunden och teamet i att ta svåra/obekväma beslut.
* erbjuda merförsäljning men också jobba med nyförsäljning.
* facilitera workshops.
* hantera budget och planera större projekt.
* behärska svenska och engelska i tal och skrift.

## Gärna med erfarenhet av

Ingen kan allt, men om du kan något av det här så är du i gott sällskap och kommer att tillföra något extra. Kanske kan du något vi inte ens visste att vi behövde? Surprise us :)

Business Intelligence, SWOT-analyser, Google analytics, PUL, grafisk design, hantering av känslig data, programmering, marknadsstrategi.

## Teknikaliteter

**Några av våra kunder**: Taxi Stockholm, Vimla, Swedbank, Alcro Beckers, Scania, SoundIdeas, Spotify, Sveriges Bagare och Konditorer, Trygghetsrådet.

**Anställningsform**: 6 månaders provanställning, därefter tillsvidareanställning.

**Plats**: Stockholm.

**Start**: Omgående.

**Ansökan**: Ansök genom att maila ditt CV, personligt brev och gärna en länk till ditt GitHub-konto till [projektledare@iteam.se](mailto:projektledare@iteam.se).

**Frågor**: Till Johanna Månsson Grahn, CTO. 073-402 91 12.
